MEFISTOFEL

Amice, ba!
Căci ea va fi la o vecină.
Dar în răstimp cu bucurie veți putea
Adulmeca, și alte bucurii spera.

FAUST

Atunci la ce mai stăm? Să mergem.

MEFISTOFEL

E prea devreme.

FAUST

Grijește să-i pot duce un cadou.

*Pleacă.*

MEFISTOFEL

Ce grijuliu și cât de brav! Numaidecât un dar!
Cunosc atâtea-ascunse locuri,
Unde comori secrete ard cu focuri.
N-are să fie în zadar.

*Pleacă.*

