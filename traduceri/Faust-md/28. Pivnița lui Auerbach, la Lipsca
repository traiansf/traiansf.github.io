BRANDER *către Siebel*

Pe-al tău îl țin în mână eu!

ALTMAYER A fost un trăsnet, ce trecu prin mădulare.

Dați-mi un scaun, cad de pe picioare.

FROSCH

Nu, zău! Răspundeți ce mi s-a-ntâmplat?

SIEBEL

O, blestematul, unde-i? Vreau să știu,
A doua oară nu-mi mai scapă viu.

ALTMAYER

Pe ușa pivniței eu îl văzui ieșind,
Pe-o bute mare-ncălecând –
Simt ca un plumb prin glezne și-n picioare.

*Se-ntoarce spre masă.*

Vinul… Mai curge vinul oare?

SIEBEL

Fu amăgire, ’nșelăciune și nălucă totul!

FROSCH

Credeam că beau, mi-aș șterge încă botul.

BRANDER

Dar cum a fost cu strugurii povestea?

ALTMAYER

Și-apoi să nu crezi în minuni!
Dar altora să nu mai spuneți vestea!
